# -*- mode: mandoku-view; -*-
#+TITLE: 朝鮮史略
#+DATE: 2015-08-24 22:38:00.409236
#+PROPERTY: ID KR2i0022
#+PROPERTY: BASEEDITION WYG    
#+PROPERTY: JUAN 卷三
<pb:KR2i0022_WYG_003-1a>¶
欽定四庫全書¶
　朝鮮史畧卷三¶
　　新羅紀¶
文武王¶
　諱法敏大宗武烈王長子母文明王后庾信之妹¶
故髙句麗大兄劍牟岑收合殘民迎致前王臧之庶子¶
安勝于漢城為王請附王遣冊為髙句麗王後封報徳¶
王妻以外妺¶
<pb:KR2i0022_WYG_003-1b>¶
　麗記曰王之庶子又曰外孫冊命之辭稱王之正嗣¶
　未可諱也¶
倭國更號日本(以近日所/出為名)¶
彗星七出北方¶
唐緫管薛仁貴遣僧琳潤致書於王責其異圗王報書¶
歴陳唐時忠勤明其不反唐兵不信進攻平壤我軍大¶
敗大監阿珍含死之王遣級餐原川等上表乞罪¶
置大舒發翰¶
<pb:KR2i0022_WYG_003-2a>¶
　古無是官王以庾信功大特設是官¶
金庾信卒年七十九王震悼贈&KR0608;甚厚命有司立碑紀¶
功初庾信疾革王親臨存問王泣曰脱有不諱奈人民¶
社稷何對曰今者三韓為一家百姓無二心可謂小康¶
然自古繼體之君鮮克有終甚可懼也願親君子逺小¶
人使朝廷和於上民物安於下則臣死且無憾矣妻金¶
氏大宗王女有子五人次子元述嘗獲罪出亡¶
　平壤之戰元述軍敗欲死其僕淡陵止之乃不死庾¶
<pb:KR2i0022_WYG_003-2b>¶
　信以負家訓白王欲斬元述元述慚懼遁於野聞庾¶
　信卒求見母母曰爾既不得為子於先君吾焉得為¶
　爾母乎遂不見元述嘆曰為淡陵所誤乃至於此遂¶
　入太白山後唐兵來攻買蘇州城元述欲雪前恥赴¶
　敵力戰有功以不容於父母不仕終其身後庾信妻¶
　金氏為尼聖徳王封為夫人嵗賜租一千石¶
改用新歴¶
　柰麻徳福入唐學厯術而還用其法¶
<pb:KR2i0022_WYG_003-3a>¶
唐削王爵遣劉仁軌來討¶
　王納髙句麗叛衆又據百濟故地帝大怒削王爵以¶
　王弟仁問為雞林州大都督發兵討之¶
王遣使謝罪獻方物帝赦之復王官爵¶
　仁問至中道還入唐¶
阿餐薛秀真獻六陣兵法¶
頒百司及州郡銅印¶
靺鞨冦阿逹城城主素那死之¶
<pb:KR2i0022_WYG_003-3b>¶
　素那白城郡蛇山人其父沈那膂力過人百濟人指¶
　為飛将素那雄豪有父風王遣素那于阿逹城俾禦¶
　北鄙靺鞨猝入城素那奮刃大呼突擊矢集其身如¶
　蝟遂死人有弔者妻哭曰亡人常曰大丈夫固當死¶
　於王事今死其志也王聞之流涕¶
王以僧信惠義安為政官大書省又命僧義相創浮石¶
寺於太白山(寺在/榮州)¶
王薨(在位二十年統/一三韓十一年)諡曰文武太子政明立王姿表英特¶
<pb:KR2i0022_WYG_003-4a>¶
聦明多智畧始一三韓克成前志然納髙麗叛衆據百¶
濟故地得罪於唐㡬不自保又從西教遺詔燒葬¶
神文王¶
　諱政明字日炤文武王長子母慈義后¶
立國學¶
髙句麗王臧卒於唐卭州¶
　唐以臧為遼東都督朝鮮王遣歸移東都䕶府於新¶
　城以統之臧至遼東謀叛帝召臧還卭州¶
<pb:KR2i0022_WYG_003-4b>¶
髙氏遂絶¶
王納金歆運女為妃¶
報徳王安勝族子大文據金馬渚謀復故國王遣将討¶
平之以其地為金馬郡是戰也柰麻驟福之子弟監逼¶
實将行語其妻曰二兄夫果驟徒既死王事吾何獨畏¶
死茍存及戰獨出奮撃數十人而死又級餐盤屈之子¶
歩騎監令𦙍嘗以名節自許及至椵岑城賊将結陣待¶
之諸将皆引退令𦙍獨曰臨陣無勇禮經所誡遂赴敵¶
<pb:KR2i0022_WYG_003-5a>¶
力鬭死¶
　史臣曰羅俗以進死為榮退死為辱死于王事者曰¶
　貴山曰箒項曰讚徳父子曰奚論曰訥催曰東所曰¶
　竹竹曰丕寧子父子曰金歆運曰穢破曰狄得曰寶¶
　用那曰盤屈曰官昌曰匹夫曰阿珍含曰素那曰金¶
　令𦙍曰逼實曰驟徒曰夫果曰脱起曰仙白曰悉毛¶
　此其章章者也百濟之亡只有階伯髙麗之亡無一¶
　死節者安能敵新羅哉至於新羅之亡效節不屈者¶
<pb:KR2i0022_WYG_003-5b>¶
　王子一人而已誰曰國家之興喪不係於忠節之有¶
　無乎¶
置州郡於百濟舊地¶
賜文武官僚田有差¶
王置燕居引薛聦曰子有異聞為我陳之聦乃設花王¶
薔薇白頭翁之説以諷之¶
　其畧曰昔花王之始來也有一佳人名曰薔薇朱顔¶
　玉齒鮮粧靚服願薦枕於香帷又有一丈夫名曰白¶
<pb:KR2i0022_WYG_003-6a>¶
　頭翁布衣革帶戴白持杖傴僂而來曰不識王有意¶
　乎王曰丈夫之言亦有道理而佳人難得如之何丈¶
　夫曰凡為君者莫不親近老成而興昵比妖艷而亡¶
　然而妖艷易合老成難親是以夏姬亡陳西施滅呉¶
　孟軻不遇以終身馮唐郎潛而皓首自古如此吾其¶
　奈何王謝曰吾過矣¶
王曰請書之以為誡¶
　聦字聦智父元曉為沙門淹該佛書既而反本自號¶
<pb:KR2i0022_WYG_003-6b>¶
　小生居士娶瑶石宫寡夫人生聦聦生而明鋭既長¶
　博學能以方言解九經義訓導後生又善屬文¶
沙餐任强首卒强首始以文辭顯用請唐兵平麗濟之¶
時其徃復文辭皆出其手文武王以其功特授沙餐及¶
卒其妻乏食欲還鄉里王賜租辭曰夫在之時受國恩¶
多矣今縦未亡豈敢再辱厚賜不受而去¶
王薨(在位十/一年)太子理洪立¶
孝昭王¶
<pb:KR2i0022_WYG_003-7a>¶
　諱理洪神文王子母神穆王后金氏　唐嗣聖九年¶
金仁問卒於唐¶
　仁問七入唐宿衛凡二十二年¶
王薨(在位/十年)王無嗣立王弟隆基¶
聖徳王¶
　諱隆基後改諱興光　嗣聖十九年¶
王親製百官箴示羣臣¶
唐以大祚榮為渤海郡王及卒私諡曰髙王子武藝立¶
<pb:KR2i0022_WYG_003-7b>¶
　渤海本栗末靺鞨祚榮父乞乞仲像保大白山東祚¶
　榮嗣驍勇善騎射髙句麗餘燼稍稍歸之乃建國號¶
　震國地方千里勝兵數萬頗知書契盡得扶餘沃沮¶
　卞韓朝鮮之地至後孫仁秀開大境宇有五京十二¶
　府六十二州遂為海東盛國至景哀王時契丹攻滅¶
　之以為東丹國其世子及大臣等皆降于髙麗¶
改詳文司為通文博士掌詞命又始造刻漏置刻漏典¶
博士又置典祀典屬禮部¶
<pb:KR2i0022_WYG_003-8a>¶
太監守忠回自唐上文宣王十哲七十弟子畫像置太¶
學¶
王薨(在位三/十五年)王教百官進言屢遣使如唐輸欵廵問髙¶
年給租賑民諡曰聖徳太子承慶立¶
孝成王¶
　諱承慶聖徳王第二子母炤徳王后　唐開元一十¶
　六年¶
唐𤣥宗遣贊善大夫邢璹弔祭前王初帝謂璹曰新羅¶
<pb:KR2i0022_WYG_003-8b>¶
號為君子國頗知書記宜演經義使知大國儒教之盛¶
又以國人善碁詔以參軍楊季鷹為副璹到國獻道徳¶
經¶
王以伊餐信忠為中侍¶
　初王在潛邸嘗與信忠圍碁於栢下謂不相負有如¶
　此栢未㡬即位録功臣而遺信忠信忠作歌貼栢栢¶
　忽枯王怪使審之得歌大驚召賜爵栢乃蘇¶
六年王薨無嗣弟憲英立以遺命燒柩於法流寺散骨¶
<pb:KR2i0022_WYG_003-9a>¶
東海¶
景徳王¶
　諱憲英　唐天寶二年¶
以伊餐金思仁為上大等思仁以災異屢見上疏極論¶
時政得失¶
旌孝子向徳門號其地孝家里¶
　向徳父母飢病濱死刲髀肉食之又母發癰吮之¶
改新執事省中侍為侍中又置國學諸業博士助教¶
<pb:KR2i0022_WYG_003-9b>¶
幸太學命博士講尚書¶
遣使朝帝于蜀¶
　時𤣥宗避禄山亂幸蜀¶
使泝江至成都帝親製十韻詩手札賜王¶
置九州分統郡縣¶
　前此分十道¶
改郡縣名¶
　以沙伐州為尚州㰱良州為良州菁州為康州漢山¶
<pb:KR2i0022_WYG_003-10a>¶
　州為漢州首若州為朔州西州為溟州熊川州為熊¶
　州完山州為全州武珍州為武州¶
又改官號¶
始置貞察一員紏正百官¶
大雷電震佛寺十六所又震真平王陵¶
大奈麻李純棄官為僧累徴不至創斷俗寺居之聞王¶
好樂詣宫門極諫王為之停樂引至正室論説數日¶
二十三年王薨王存問鰥寡孤獨賜榖老疾納忠諌定¶
<pb:KR2i0022_WYG_003-10b>¶
州號太子乾運立¶
惠恭王¶
　諱乾運母滿月夫人金氏　唐代宗永泰元年¶
兩日並出又三星隕宫庭相擊其光如火¶
遣金岩聘日本¶
　岩庾信後裔也性聦敏少入唐宿衛間就師學隂陽¶
　家術而還嘗守良康漢三州所至盡心撫字至是聘¶
　日本其王欲留之㑹唐使髙鶴林來相見懽甚以為¶
<pb:KR2i0022_WYG_003-11a>¶
　大國所知遣還¶
金庾信墓前風忽起至始祖陵塵霧暗㝠不辨人物若¶
有哭泣悲歎之聲王懼致祭謝過¶
始立五廟¶
　味鄒王大宗王文武王并祖稱為五廟一年六祭以¶
　味鄒王為金氏始祖大宗王文武王平麗濟有大功¶
　徳為不遷之主¶
王幼冲嗣位母后臨朝及壮淫于聲色廵逰無度綱紀¶
<pb:KR2i0022_WYG_003-11b>¶
紊亂災異屢見伊餐志貞因聚衆作亂上大等金良相¶
與伊餐敬信舉兵討志貞王與后妃為亂兵所害良相¶
自立為王¶
宣徳王¶
　諱良相柰勿王十世孫¶
五年王薨國人立敬信為王¶
元聖王¶
　諱敬信柰勿王十二世孫　唐徳宗貞元二年¶
<pb:KR2i0022_WYG_003-12a>¶
大舎武鳥獻兵法十五卷花鈴圗二卷¶
始定讀書出身科¶
　前次但以射選人至是改之¶
十三年王薨遺命燒柩太子俊邕立¶
昭聖王¶
　諱俊邕元聖王孫　貞元十五年¶
時有金生者父母㣲不知世系自幼能書平生不攻他¶
藝好佛隱居不仕年踰八十猶操筆不休𨽻行草皆入¶
<pb:KR2i0022_WYG_003-12b>¶
神¶
　髙麗洪灌入宋以金生行草示翰林楊球李革二人¶
　曰天下除右軍焉有妙筆如此哉趙孟頫䟦金生昌¶
　林寺碑曰字畫深有典刑雖唐人名刻未能逺過之¶
梁悦入唐宿衛徳宗幸奉天従難有功帝授贊善大夫¶
及還王擢用為豆肸小守¶
二年王薨太子清明立(年十三叔父/彦昇攝政)¶
哀莊王¶
<pb:KR2i0022_WYG_003-13a>¶
　諱清明改重熈　貞元十六年¶
以兵部令彦昇為上大等¶
創伽倻山海印寺¶
改五廟之制¶
　始祖大王髙祖明徳王曾祖元聖王皇祖惠忠王皇¶
　考昭聖王為五廟别立太宗王文武王為二廟¶
帝遣使冊王封太后叔氏為太妃¶
　妃柰勿王後孫金胡叔女嫌於同姓以父名為氏¶
<pb:KR2i0022_WYG_003-13b>¶
十年兵部令彦昇弑王自立¶
憲徳王¶
　諱彦昇昭聖王弟　唐憲宗元和六年¶
王命順天将軍金雄元率甲兵二萬應帝徴兵助討唐¶
叛臣李師道¶
上大等忠恭坐政事堂注擬請托坌至忠恭莫能舉措¶
感疾而退醫診云病在心須服龍齒湯遂杜門不接賔¶
客侍郎禄真徃見曰今公私愛憎不得其正取舎是非¶
<pb:KR2i0022_WYG_003-14a>¶
亂其心志豈獨害於國事為之者亦病矣若當官清白¶
蒞事恪恭貨賄請托不得行黜渉予奪必以公則國家¶
和平雖談笑自樂可也又何區區於服餌徒自費日廢¶
事為哉忠恭謝醫朝王曰臣聞禄真之言同於藥石豈¶
止飲龍齒湯而已哉王悦使告太子太子入賀¶
命牛岑太守白永發漢山北諸州郡人一萬築浿江長¶
城三百里¶
熊川州(即今/公州)都督憲昌以父周元不得立¶
<pb:KR2i0022_WYG_003-14b>¶
　宣徳無嗣羣臣欲立周元因水漲不及渡乃立敬信¶
　周元退居溟州¶
舉兵叛王遣一吉餐張雄等討之憲昌自殺子梵文與¶
髙逹山賊壽神攻北漢山州都督聦明擒誅之¶
十八年王薨太子秀宗立¶
興徳王¶
　諱秀宗改景徽憲徳弟王無嗣以為太子　唐文宗¶
　太和元年¶
<pb:KR2i0022_WYG_003-15a>¶
大亷自唐還得茶種來命植智異山¶
以張保臯為清海鎮大使保臯小字弓福入唐為徐州¶
小将後歸國請鎮清海以禦中國冦鈔人王與卒萬人¶
鎮之¶
賜孝子孫順家一區嵗給米五十碩¶
　順牟梁人父没家貧傭作以養母有小兒嘗奪母食¶
　掘醉山北郊欲埋兒得石鐘驚怪将兒與鐘還懸而¶
　撞之聲聞王宫有是命¶
<pb:KR2i0022_WYG_003-15b>¶
以金陽為固城郡太守尋拜中原大尹武州都督其祖¶
宗基父貞茹皆為将相¶
十一年王薨無嗣其堂弟均貞及堂弟之子悌隆爭立¶
金陽與均貞子祐徴等奉均貞為王入積板宫以族兵¶
宿衛悌隆黨金明等來圍陽突圍潛出均貞遇害明等¶
立悌隆¶
僖康王¶
　諱悌隆元聖王孫　唐文宗開成元年¶
<pb:KR2i0022_WYG_003-16a>¶
三年金明(忠恭/子)弑王自立¶
金陽奉祐徴祐徴懼禍徃依張保臯起兵清海鎮討金¶
明張保臯以兵五千授其友鄭年年能行水底五十里¶
不噎與保臯角勇臯差不及俱入唐為小将保臯還國¶
鎮清海年失職飢寒徃依保臯徃助之陽等晝夜兼行¶
至逹伐丘明遣兵拒之戰大敗奔入月逰宅兵士追斬¶
之諡閔哀立祐徴¶
　權近曰金明初輔不正立以為君又従而弑之必討¶
<pb:KR2i0022_WYG_003-16b>¶
　之罪也若祐徴金陽則初能輔正終能討賊不君悌¶
　隆况君金明乎能討君父之賊以明臣子之義亦足¶
　嘉矣¶
神武王¶
　諱祐徴元聖王孫均貞之子　開成四年¶
元年王薨太子慶膺立¶
文聖王¶
　諱慶膺　開成五年¶
<pb:KR2i0022_WYG_003-17a>¶
三日並出¶
殺清海鎮大使張保臯先是王聞保臯怨王不納女神¶
武王以保臯女配子至是王欲納之羣臣以海島人女¶
不宜納王從之據鎮叛王遣刺客閻長殺之罷鎮徙其人¶
於碧骨郡¶
侍中金陽卒¶
　史臣曰新羅人物英雄豪傑莫如金庾信明白正大¶
　莫如金陽¶
<pb:KR2i0022_WYG_003-17b>¶
十八年王薨弟誼靖立¶
憲安王¶
　諱誼靖　唐宣宗大中十一年¶
四年王薨無嗣壻膺亷立¶
　王嘗宴羣臣臨海殿膺亷以王族與宴王欲試其志¶
　問曰汝見異人乎曰嘗見三人一勲閥子弟而不先¶
　人一家富而被服不侈一勢榮而驕氣不形王遂以¶
　長女妻之是為寧花大人¶
<pb:KR2i0022_WYG_003-18a>¶
景文王¶
　諱膺亷僖康王孫　唐懿宗咸通三年¶
十四年王薨太子晸立¶
　¶
　¶
　¶
　¶
　¶
<pb:KR2i0022_WYG_003-18b>¶
　¶
　¶
　¶
　¶
　¶
　¶
　¶
　朝鮮史畧卷三¶
