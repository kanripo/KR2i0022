# -*- mode: mandoku-view; -*-
#+TITLE: 朝鮮史略
#+DATE: 2015-08-24 22:38:00.444779
#+PROPERTY: ID KR2i0022
#+PROPERTY: BASEEDITION WYG    
#+PROPERTY: JUAN 卷五
<pb:KR2i0022_WYG_005-1a>¶
欽定四庫全書¶
　朝鮮史畧卷五¶
　　髙麗紀¶
太祖神聖王¶
十九年(後晉髙祖/天福元年)甄萱請討賊子神劍王與萱親率三¶
軍趨天安進次一善神劍率文武官僚出降得逆臣能¶
奐數罪誅之以神劍為人所脅且歸命乞罪特原之萱¶
憂懣發疽死於黄山佛舎王入後百濟都城流良劍龍¶
<pb:KR2i0022_WYG_005-1b>¶
劍於真州尋殺之授萱壻朴英規爵佐丞¶
　英規嘗與其妻議請降兼慰萱¶
王自制政誡及誡百僚書頒中外以勵臣子節義¶
二十年西天竺僧來王備兩街威儀法駕迎之¶
始行後晉年號¶
耽羅國太子末老來朝賜星主王子爵¶
二十二年佐丞龔直卒直燕山昧谷人有勇畧新羅末¶
為本邑将軍見時方亂投後百濟甄萱以其二子直逹¶
<pb:KR2i0022_WYG_005-2a>¶
金舒及一女為質直知萱無道必亡就與其子直逹諭¶
以歸附髙麗之意直逹喜而勉之直遂與其子英舒來¶
朝王拜大相萱怒收直逹及弟妹烙斷股筋直逹死及¶
百濟滅金舒得還至是直卒諡奉義¶
二十三年初定役分田¶
　自朝臣至軍士勿論官階視人性行善惡功勞大小¶
　給之有差¶
改諸州郡號以慶州為大都督府¶
<pb:KR2i0022_WYG_005-2b>¶
大匡庾黔弼卒黔弼平州人以将畧仕太祖凡出征受¶
命即行不宿於家嘗被䜛流鵠島後上書召還運州之¶
役甄萱詐要和親黔弼獨以為不可不戰乃以勁騎數¶
千突撃之熊津以北望風自降又為征南将軍遇神劍¶
於槎灘百濟軍不戰自潰及卒諡忠節¶
二十四年契丹遣使來歸槖駞五十匹王以契丹嘗與¶
渤海連和一朝殄滅此為無道之國流其使於海島繋¶
槖馳萬夫橋下皆餓死¶
<pb:KR2i0022_WYG_005-3a>¶
　史臣曰契丹之失信於渤海何與於我而為渤海報¶
　復自是邉釁日深貽謀之失可勝歎哉¶
二十六年王製訓要十條以訓後嗣¶
　史臣曰麗祖始一三韓創業垂統宜徃求古先哲王¶
　貽謀燕翼之道埀憲萬世可也今作訓要其條凡十¶
　而一則曰奉佛二則曰創寺丁寧反復乎燃燈八關¶
　山水地理之説従諫逺䜛輕徭薄賦儆戒無虞故居¶
　其末欲以此而訓後世其可乎¶
<pb:KR2i0022_WYG_005-3b>¶
王薨¶
　壽六十七葬顯陵¶
太子即位遺命喪葬悉從儉約以神惠王后栁氏祔葬¶
　史臣曰太祖御下以寛待人以誠甄萱父子相夷則¶
　伐而取之金傅君臣來附則禮以待之契丹侵滅與¶
　國則絶之渤海失地無歸則撫之屢幸西京以為根¶
　本之地親廵北郡以鎮獷悍之俗草創更始雖未遑¶
　於禮樂其規模逺畧深仁厚澤固已培養五百年之¶
<pb:KR2i0022_WYG_005-4a>¶
　國脉矣¶
惠宗義恭王¶
　諱武字承乾母吴氏¶
元年(後晉出帝/開運元年)平章事崔彦撝卒彦撝新羅人自少能¶
文十八入唐登第四十二還國拜瑞書院學士新羅歸¶
附太祖命為太子師委以文翰之任諡文英其子光𦙍¶
以賔貢進士入晉遊學¶
流星犯紫㣲¶
<pb:KR2i0022_WYG_005-4b>¶
大匡王規謀立廣州院君¶
　太祖納規女生院君¶
将行大逆崔知夢奏将有變宜移御王潛徙重光殿得¶
免亦不罪規¶
　史臣曰太祖不知規之匪人付托孤之任惠宗拱手¶
　謹避不加之罪何也君弱臣强之端已兆於此若康¶
　兆資謙仲夫義方之徒接迹於世而忠獻一家四世¶
　専擅仁俊林衍日新相繼跋扈由其不能謹之於始¶
<pb:KR2i0022_WYG_005-5a>¶
　也¶
王以長公主妻弟昭公主従母姓稱皇甫氏¶
　史臣曰娶妻不娶同姓禮也况至親乎¶
二年王薨於重光殿弟堯即位誅逆臣王規及其黨三¶
百餘人王器度恢𢎞従征百濟有功然自經王規之亂¶
多所疑忌喜怒無常内外嗟怨¶
定宗文明王¶
　諱堯字義天太祖第二子母神明王后劉氏¶
<pb:KR2i0022_WYG_005-5b>¶
元年(開運/三年)王奉佛舎利歩至開國寺安焉¶
二年始置光軍司¶
　初崔彦撝之子光𦙍以賔貢入晉為契丹所虜以才¶
　見用知契丹将侵我為書報之故選軍三十萬號光¶
　軍¶
始行後漢年號¶
四年大臣王式亷卒式亷太祖從弟也以勤恪久鎮西¶
京定王規之亂及卒諡威靜¶
<pb:KR2i0022_WYG_005-6a>¶
王薨弟昭受禪立王信圗䜟将移都西京大營宫室怨¶
讟胥興¶
光宗大成王¶
　諱昭字日華¶
元年(後周太祖/廣順元年)大風抜木王問禳災之術司天奏曰莫¶
如脩徳自是常讀貞觀政要¶
　史臣曰光宗之治止於光宗而已者豈不由於法唐¶
　宗不法帝王而然歟¶
<pb:KR2i0022_WYG_005-6b>¶
二年始行後周年號命翰林學士雙冀¶
　冀周人隨冊命使薛文遇而來病留上表請為僚屬¶
　遂擢用其父哲聞冀有寵亦來¶
知貢舉試以詩賦頌及時務䇿自此文風乃興然冀倡¶
以浮華之文貽弊後世¶
命有司按檢奴婢推辨是非奴多背主陵上¶
十一年(宋太祖建/隆元年)定百官公服¶
　元尹以上紫衫中壇卿以上丹衫都□卿以上緋衫¶
<pb:KR2i0022_WYG_005-7a>¶
　小主簿以上緑衫¶
評農書史權信譖大相俊𢎞佐丞王同等貶之自是奴¶
訴其主子䜛父母囹圄常溢别置假獄人人畏懼莫敢¶
偶語¶
十四年(宋乾徳/元年)始行宋年號¶
内議令徐弼卒弼利川人性通敏始以吏事進王嘗賜¶
金酒器弼不受曰服用明等衰奢儉關理亂臣用金器¶
君将何用時王禮重投化唐人擇臣僚第宅與之弼奏¶
<pb:KR2i0022_WYG_005-7b>¶
曰臣居第稍寛願獻焉王問其故對曰今投化唐人擇¶
屋而處世臣故家反多失所臣愚誠為子孫計及臣之¶
存請取之庶無後悔王感悟不復奪臣僚第宅又内廐¶
馬死王欲罪主者弼引孔子不問馬之説以爭主者得¶
免其謇諤𩔖此諡貞敏¶
二十六年王薨王聦明聴斷始可與有為而猜愎日深¶
邪佞得志誅夷骨肉屠害将相衆心離解斵喪邦本雖¶
有文雅之美不足稱也太子即位還流竄减租調毁假¶
<pb:KR2i0022_WYG_005-8a>¶
獄焚䜛書中外大悦¶
景宗獻和王¶
　諱伷字長民¶
元年(宋太平興/國元年)禁擅殺復讐¶
　先朝被䜛人子孫復讐擅殺故禁之¶
始定職散官各品田柴科¶
客星犯帝座¶
　内議令崔知夢奏願戒宿衛¶
<pb:KR2i0022_WYG_005-8b>¶
王承等謀逆伏誅¶
六年王稱疾留内禪於堂弟開寧君治薨於正寝王初¶
鑒前王之失焚䜛書雪寃獄遽厭萬㡬沉溺聲色昵近¶
小人疎逺君子政教衰替¶
成宗文懿王¶
　諱治字温古太祖孫¶
元年(太平興/國七年)改官號¶
　内議省為内史門下廣評省為御事都省¶
<pb:KR2i0022_WYG_005-9a>¶
令京官五品以上各上封事論時政得失上柱國崔承¶
老上書論列祖宗行事之美惡以及時君治政之得失¶
皆指斥無隱承老蓋見王可與有為故進此書未㡬拜¶
門下侍郎平章事¶
二年春正月王祈榖於圜丘¶
　祈榖籍田始此¶
始置十二牧¶
始定三省六曹七寺¶
<pb:KR2i0022_WYG_005-9b>¶
始臨軒覆試進士¶
新定五服給假式¶
　斬衰齊衰三年給百日齊衰期年給三十日大功九¶
　月給二十日小功五月給十五日緦麻三月給七日¶
六年内史令崔知夢卒知夢幼名聦進性清儉慈和聦¶
敏博渉經史尤精於天文卜筮太祖聞其名召使占夢¶
得吉兆曰必統御三韓太祖喜改名知夢及即位入侍¶
禁中惠宗授司天職定宗賴先機奏變誅王規嘗従光¶
<pb:KR2i0022_WYG_005-10a>¶
宗幸寺被酒失禮貶隈傑縣令景宗召還授内議令王¶
即位加左執政守内史令年八十二卒諡敏休¶
置十二牧經學醫學博士各一員¶
宋遣禮部侍郎吕端來冊王爵¶
始定五廟¶
守侍中崔承老卒承老慶州人性聦敏好學善屬文年¶
十二太祖召見使讀論語嘉之自是委以文柄盡忠累¶
代拜侍中封清河侯年六十三卒諡文貞¶
<pb:KR2i0022_WYG_005-10b>¶
置修書院於西京令諸生抄書史籍藏之¶
始立社稷¶
　教畧曰社土地之主也地廣不可盡敬故封土為社¶
　以報功也稷五榖之長也榖多不可徧祭故立稷神¶
　以祭之自聖祖至累朝未置夏松之祀尚虧周栗之¶
　禋其令羣工擇地置壇¶
流郁於泗水縣¶
　郁太祖第八子烝景宗妃皇甫氏王知之乃流於外¶
<pb:KR2i0022_WYG_005-11a>¶
　妃生一子而卒初妃夢登鵠嶺旋流溢國中盡成銀¶
　海卜之曰生子則王有一國至是夢果驗其子即詢¶
　也是為顯宗¶
十二年置常平倉於兩京及十二牧¶
契丹遣蕭遜寧侵西鄙攻蓬山郡至安戎鎮王幸西京¶
次安北府不得進中軍使内史侍郎徐熈請行奉國書¶
如丹營遜寧欲令拜於庭熈據禮徃復不屈乃升堂行¶
禮東西對坐遜寧語熈曰汝國興新羅地髙句麗之地¶
<pb:KR2i0022_WYG_005-11b>¶
我所有也而汝侵蝕之又與我連壤而越海事宋是以¶
來討熈曰我國即髙句麗之舊也故號髙麗若論地界¶
上國之東京皆在我境何得謂之侵蝕乎鴨緑江内外¶
亦我境内今女真盗據其間朝聘之不通女真之故也¶
辭氣慷慨遜寧知不可强遂具以聞丹帝許和勅罷兵¶
　史臣曰方遜寧之入冦也大振聲勢恐喝脅降羣臣¶
　獻議或乞降或割地徐熈獨力陳不可欲與一戰即¶
　冦凖親征之䇿也即使契丹抗禮不屈强敵懾服終¶
<pb:KR2i0022_WYG_005-12a>¶
　講和親其奉使得體又豈下於富弼乎¶
始行契丹年號¶
始置鴨緑渡勾當以李承乾為使尋遣河拱辰代之¶
定十道曰中原道曰關内道曰河南道曰江南道曰嶺¶
南道曰嶺東道曰山南道曰海陽道曰朔方道曰浿西¶
道¶
平章事崔亮卒亮慶州人性寛厚能屬文王在潛邸引¶
為師友及即位累遷至内史侍郎諡匡彬¶
<pb:KR2i0022_WYG_005-12b>¶
十六年王疾大漸召姪開寧君誦傳位平章事王瀜請¶
赦王曰死生在天何至釋有罪枉求延命乎遂薨誦即¶
位王天資嚴正器宇寛洪立宗社崇節義求賢䘏民以¶
移風易俗為務政治有可觀者然以光宗之子𢎞徳院¶
君之妻為妃其失大矣¶
穆宗宣讓王¶
　諱誦字孝伸景宗長子母皇甫氏¶
元年(宋咸平/元年)太保内史令徐熈卒熈弼之子十八擢科¶
<pb:KR2i0022_WYG_005-13a>¶
甲成宗幸西京欲㣲行永平寺熈上疏諫乃止又従成¶
宗於海州王幸熈幕欲入熈曰臣之幕非君所臨也命¶
進酒曰臣之酒不敢獻也癸巳之役至丹營抗禮不屈¶
鄭又𤣥以越職論時政忤㫖當誅熈曰古者諫無官越¶
職何罪又𤣥論事甚合時病成宗感悟擢又𤣥御史熈¶
年五十七卒諡彰威¶
六年千秋太后皇甫氏與外族金致陽通生一子謀為¶
王後忌大良君詢逼令為僧出居三角山神穴寺中¶
<pb:KR2i0022_WYG_005-13b>¶
　詢出家初寓崇教寺有僧夢見大星隕庭變為龍俄¶
　變為人即詢也¶
七年門下侍郎韓彦恭卒彦恭嘗従王幸平州日暮寒¶
甚王駐輦道傍酣飲不行彦恭進曰臣等醉飽奈軍士¶
何王促駕入行宫其遇事直言多𩔖此諡曰貞信¶
九年六月震天成殿䲭吻又彗星見¶
十年有山湧于耽羅海中¶
十二年王不豫恐有内變召給事中蔡忠順宻語曰太¶
<pb:KR2i0022_WYG_005-14a>¶
祖之孫唯大良君在卿與崔沆素懐忠義宜盡心匡扶¶
使社稷不屬異姓忠順出語沆沆亦以為然忠順入内¶
遂草王與大良君書授皇甫俞義迎詢于神穴寺王仍¶
徴西北面廵檢使康兆入衛¶
大良君詢即位康兆廢王為讓國公初被黜人魏従政¶
崔昌等欲構難謁兆於洞州龍泉驛紿之曰王疾篤太¶
后與致陽謀奪社稷恐公握兵不從矯命徴之兆懼還¶
營與季鉉雲等領兵至廢王為讓國公誅致陽父子流¶
<pb:KR2i0022_WYG_005-14b>¶
其黨及太后親屬於外大良君自神穴寺來即位¶
康兆弑前王于積城太后遜于黄州¶
　李齊賢曰齊桓尸姜始皇轘毐何救萬世之恥哉穆¶
　宗不戒覆車之轍防閑於初子母俱罹其殃社稷㡬¶
　至於亡惜哉¶
顯宗元文王¶
　諱詢字安世安宗郁之子母孝肅王后¶
元年¶
<pb:KR2i0022_WYG_005-15a>¶
　宋祥符三年　契丹統和二十八年¶
復燃燈¶
　國俗正月望燃燈二夜成宗廢之¶
及八關㑹¶
&KR0443;丹主先遣使來問前王之故自将歩騎四十萬渡鴨¶
緑江至通州執康兆誅之乘勝長驅攻西京¶
　通州之役丹兵破三水砦兆驚起恍惚若見穆宗立¶
　於其後叱之曰天伐詎可逃耶兆即脱鍪長跪曰死¶
<pb:KR2i0022_WYG_005-15b>¶
　罪死罪言未訖丹兵已縳兆以去丹主斬之¶
王南幸¶
　智蔡文奔還奏西京軍敗状羣臣議降姜邯贊獨曰¶
　今日之事罪在康兆但當避其鋒耳遂勸南行蔡文¶
　亦請従王嘉之乃與后妃及蔡忠順等禁軍五十餘¶
　人出京城南奔¶
二年&KR0443;丹主陷京城¶
河拱辰至丹營乞班師主留之¶
<pb:KR2i0022_WYG_005-16a>¶
丹兵退興化鎮廵檢使楊規邀擊前鋒於艾田斬一千¶
餘級俄而大軍奄至規與龜州别将金叔興力戰矢窮¶
俱陷陣死之鎮使鄭成追丹兵於鴨緑江擊之溺死者¶
甚衆¶
王發自羅州還京都¶
賜智蔡文田贈楊規工部尚書金叔興将軍嵗廩粟母¶
妻并録其子¶
刑部奏趙容謙栁僧䖍李載崔檝崔成義林卓於南幸¶
<pb:KR2i0022_WYG_005-16b>¶
之時驚動行宫請除名支配従之又流康兆之黨卓思¶
政朴昇崔昌魏從政康隠於海島¶
&KR0443;丹主殺河拱辰¶
　拱辰被留内圗還國外示忠勤人有知其謀告之丹¶
　主鞫之拱辰對以實且曰臣於本國不敢有二心不¶
　願生事大朝辭益厲遂見害¶
五年¶
　宋祥符七年　&KR0443;丹開泰三年¶
<pb:KR2i0022_WYG_005-17a>¶
遣内史舎人尹㣲古如宋請歸附如舊帝詔登州置館¶
以待之¶
上将軍金訓崔質等以奪軍田充禄俸激衆怒率諸衛¶
作亂流中樞院使張延祐日直皇甫俞義王罷御史臺¶
置金吾臺罷三司置都正署令武官常參以上皆兼文¶
官¶
　史臣曰人徒知武夫之勦殺文臣自領其職在於毅¶
　宗之朝而不知已基禍於顯宗易置官府之時也¶
<pb:KR2i0022_WYG_005-17b>¶
王偽逰西京誅逆臣金訓崔質及其黨是時武臣用事¶
布列臺閣朝綱紊亂和州防禦使李子琳與日直金猛¶
恊䇿諭王以漢髙雲夢之逰遂幸西京宴羣臣於長樂¶
宫乘訓等醉襲殺之¶
　史臣曰特出於一時之幸耳非人君奉天討罪誅亂¶
　禁暴之義也¶
&KR0443;丹遣使又索興化通州龍州鐵州郭州龜州等六城¶
　前此再遣使索之¶
<pb:KR2i0022_WYG_005-18a>¶
以徐訥為中丞¶
　初憲臺栢樹枯死至是復生¶
復行宋年號¶
髙句麗新羅百濟王陵墓並令所在州縣修治禁樵採¶
過者下馬¶
以姜邯贊為西京留守内史侍郎平章事¶
　王手書告身後曰庚戌年中有戰塵干戈深入漢江¶
　濱當時不用姜公䇿舉國皆為左袵人¶
<pb:KR2i0022_WYG_005-18b>¶
蔡忠順為吏部尚書參知政事¶
&KR0443;丹蕭遜寧率兵來侵姜邯贊姜民瞻等前後戰於興¶
化鎮及龜州大敗之以姜邯贊檢挍太尉門下侍郎天¶
水縣開國男¶
十一年以安西道屯田施納𤣥化寺三省論駁不従¶
贈崔致逺文昌侯¶
　初太祖在潛邸致逺貽書有雞林黄葉鵠嶺青松之¶
　句故謂有宻贊乃加是命¶
<pb:KR2i0022_WYG_005-19a>¶
薛聦𢎞儒侯並崇祀先聖廟庭¶
知中樞府事姜民瞻卒民瞻晉州人起自書生射御非¶
其所長然志氣剛果屢著戰功¶
十五年¶
　宋仁宗天聖二年　&KR0443;丹大平四年¶
禮部尚書周佇卒佇宋温州人穆宗朝隨商舶來蔡忠¶
順知其才奏留之遂掌制誥兩朝交聘辭命多出其手¶
門下侍郎平章事崔沆卒沆彦撝之孫性聦悟沉訥寡¶
<pb:KR2i0022_WYG_005-19b>¶
言善斷清儉持家一介不取於人計月請俸無甔石之¶
儲但酷信浮圗請復八關修皇龍寺塔又捨私第為佛¶
宇諡節義¶
右僕射智蔡文卒¶
　史臣曰契丹擁重兵壓境三軍敗衂思政紿道秀而¶
　夜遁朴䢰挈妻子而南奔李元崔昌金應仁國近之¶
　徒亦皆接踵亡匿蔡文自西京奔還與邯贊共贊南¶
　幸之計卒能保䕶三宫旋軫京師不失舊物壮矣哉¶
<pb:KR2i0022_WYG_005-20a>¶
　其臣若背君天必誅之言既足以激一國忠義之氣¶
　其動由仁義以收人心之語又足以為扶植綱常之¶
　本其他如昌化丹&KR0037;之變出萬死之力捍衛艱難斯¶
　皆扈従諸臣所不能者¶
二十年千秋太后卒¶
　史臣曰穆宗之遇害乘輿之播遷契丹之侵軼皆千¶
　秋淫穢不禮之所使也特書于䇿者深著大惡不道¶
　之罪也¶
<pb:KR2i0022_WYG_005-20b>¶
築開京羅城¶
　姜邯贊請築之¶
侍中姜邯贊卒邯贊衿州人性清儉不營産業少好學¶
多竒畧體貎矮陋衣裳垢敝正色立朝臨大事决大疑¶
屹然為邦家柱石年七十賜几杖辭職歸城南别墅諡¶
仁憲年八十四¶
　世傳有使臣夜入始興郡見大星隕於人家遣吏徃¶
　視之適其家婦生男使臣心異之取歸以養是為邯¶
<pb:KR2i0022_WYG_005-21a>¶
　贊後宋使見之不覺下拜曰文曲星不見久矣今在¶
　此¶
二十二年王薨王性聦悟敏於學工詞翰太子欽即位¶
　史臣曰顯王以姨母貽孽戎臣搆逆强鄰伺釁京闕¶
　俱燼乘輿播遷艱否極矣反正之後和親結好偃武¶
　修文薄賦輕徭登崇俊良修政公平内外底寧農桑¶
　屢稔可謂中興¶
徳宗敬康王¶
<pb:KR2i0022_WYG_005-21b>¶
　諱欽字元良母元成后金氏¶
元年¶
　宋明道元年　契丹重熈元年¶
以王可道監修國史李端為平章事黄周亮皇甫俞義¶
為參知政事¶
　舊制宣麻於家至是集百官宣於乾徳殿¶
命平章事栁韶創置北境關防¶
　自國内城界鴨緑江入海處東洿朔州等十四城祇¶
<pb:KR2i0022_WYG_005-22a>¶
　和州等三城延袤千餘里以石為城¶
三年¶
　宋景祐元年¶
納顯宗女為后¶
以崔冲為刑部尚書¶
王寝疾𫝊位于弟平壤君亨薨平壤君即位王性剛斷¶
有執居喪能盡子之孝為政不改父之道任用舊臣徐¶
訥王可道崔冲黄周亮朝廷無欺蔽而民安其生¶
<pb:KR2i0022_WYG_005-22b>¶
　李齊賢曰慶陵朝頭陁山人李承休進帝王韻記有¶
　曰徳何止四年鳳鳥來呈瑞考之實録未見惟俚語¶
　相𫝊言鳳鳥來儀於威鳳門羣烏隨而噪之鳳乃飛¶
　去國人憎烏少長持弓彈射徳宗一代京城無烏夫¶
　鳳羽族之長也為羣烏所逐豈曰鳳哉蓋韻記之無¶
　稽耳¶
靖宗容惠王¶
　諱亨字申炤徳宗母弟¶
<pb:KR2i0022_WYG_005-23a>¶
元年¶
　宋景祐二年¶
凡教令稱制¶
　至肅宗始稱詔¶
築長城於西北路松嶺東以扼邉寇之衝¶
二年祔徳宗於大廟¶
　初王問昭穆之制於輔臣徐訥黄周亮等言惠定光¶
　戴同班為昭景成為穆穆宗為昭而顯宗為穆則昭¶
<pb:KR2i0022_WYG_005-23b>¶
　二穆二與太祖為五廟今祔徳宗數過五廟請遷惠¶
　定光三宗藏於太祖廟西壁戴追王之主遷祭於其¶
　陵可也劉徴弼言太祖在曾祖行親未盡故惠定光¶
　三宗不必遷惟遷戴宗於陵而祔徳宗於此室可矣¶
　周亮等言前典云親過髙祖則毁其廟由是觀之自¶
　禰祖曾髙而上論親盡未盡非以旁親論也惠定光¶
　在従祖行不可比於親祖三宗宜遷毁王謂一時而¶
　遷四神主意所未安乃從徴弼議¶
<pb:KR2i0022_WYG_005-24a>¶
三年以劉徴弼黄周亮同平章崔齊顔崔冲參知政事¶
四年門下省乞放東池白鶴山羊等𩔖王従之¶
五年¶
　宋寶元二年　&KR0443;丹重熈八年¶
立賤者從母法¶
六年以楊帶春為安北大都䕶府副使¶
　帶春立志峻抜多智畧習兵事故崔冲奏若有邉虞¶
　非此人無可遣者不宜出外不允¶
<pb:KR2i0022_WYG_005-24b>¶
判御史臺事李周佐卒¶
　周佐東京人登第歴臺省立朝四十餘年倜儻&KR0347;偉¶
　時稱得大臣體¶
内史令徐訥卒諡元肅訥熈之子弼之孫三世為宰相¶
　初弼祖神逸郊居有鹿奔投神逸抜其箭而豢之夢¶
　有人謝曰鹿吾子也賴君不死當令公之子孫世為¶
　卿相云¶
十二年王薨弟樂浪君即位有司奉遺命山陵制度悉¶
<pb:KR2i0022_WYG_005-25a>¶
　從儉約¶
文宗仁孝王¶
　諱徽字燭幽顯宗子母元惠太后金氏¶
元年¶
　宋慶厯七年¶
以崔冲為侍中金令器金元冲為平章事朴有仁李子¶
淵為參知政事¶
三年饗國老庶老及義夫節婦孝子順孫下至鰥寡孤¶
<pb:KR2i0022_WYG_005-25b>¶
獨廢疾無養者賜物有差¶
八年定田制¶
　凡田品不易之地為上一易之地為中再易之地為¶
　下其不易山田一結凖平田一結一易田凖二結再¶
　易田凖三結¶
十年¶
　宋嘉祐元年　&KR0443;丹清寧二年¶
創興王寺於徳水縣移其縣於楊川知中樞院事崔惟¶
<pb:KR2i0022_WYG_005-26a>¶
善諫曰唐太宗不許創立寺觀我太祖訓要亦曰嗣王¶
及公侯臣僚毋得爭修願刹奈何竭民財力以危邦本¶
耶王優答之異日入侍王曰諫諍是忠従好佞惟善對¶
曰創垂猶易守成難又御史盧成且忤㫖王怒命解冠¶
幱将縳之惟善諫曰朝官有罪當行有司王怒霽只罷¶
其職¶
分遣撫問使兼侍御史李攸績金若珍崔尚安民甫閔¶
昌壽于十三道按驗諸州郡守令勤慢清濁¶
<pb:KR2i0022_WYG_005-26b>¶
作長源亭於西江餅嶽南¶
　道詵明堂記曰西江邉有君子御馬明堂之地自太¶
　祖統一丙申嵗至百二十年就此創構國業延長至¶
　是構亭¶
十一年隕石于黄州州人上其石禮司以為自古有之¶
此常事不關災祥王可其奏還其石¶
始行封□之法¶
　時署科甚濫中書舎人鄭惟産請之¶
<pb:KR2i0022_WYG_005-27a>¶
二十年&KR0443;丹改國號曰大遼¶
二十二年守太師中書令崔冲卒諡文憲¶
　冲海州大寧郡人丰姿瑰偉性操堅貞少好學善屬¶
　文穆宗朝擢甲科第一歴仕四朝資兼文武出入将¶
　相年至七旬乞退然軍國大事悉就咨焉自顯宗中¶
　興干戈纔息未遑文教冲收召先進教誨不倦諸生¶
　填溢門巷遂分九齊謂之侍中崔公徒凡應舉者必¶
　先𨽻徒中學焉自後舉子亦皆𨽻名九齊籍中謂之¶
<pb:KR2i0022_WYG_005-27b>¶
　文憲公徒又有儒臣立徒者十一冲徒為最盛東方¶
　學校之興蓋由冲始時謂海東孔子¶
王出子煦及窺為僧¶
　史臣曰文宗號稱賢主而溺於異教使二子出家要¶
　福田利益其源一開子孫視為家法祝髪為僧者實¶
　繁一時名門大族爭慕效之立嫡立嗣顧為末事其¶
　禍權輿於煦窺至冲曦極矣¶
二十六年¶
<pb:KR2i0022_WYG_005-28a>¶
　宋熈寧五年　遼咸雍八年¶
校尉臣身謀廢王立王弟平壤君基事覺伏誅¶
二十八年録文昌侯崔致逺五代孫善之為都染署史¶
二十九年¶
　遼大康元年¶
門下侍中崔惟善卒諡文和¶
　惟善冲之子惟善為中書令弟惟吉攝尚書令父冲¶
　年髙尚無恙王賜國老宴惟善惟吉扶以入赴時稱¶
<pb:KR2i0022_WYG_005-28b>¶
　盛事翰林學士金行瓊作詩賀曰尚書令侍中書令¶
　乙状元扶甲状元¶
三十一年創安興寺以待宋使¶
　大府少卿李唐鑑奏中朝使命徃來髙巒島亭稍隔¶
　水路請於貞海縣地創亭為迎送之所從之¶
東蕃作亂以中書侍郎平章事文正及同知中樞院崔¶
奭等将兵三萬出屯定州大破之¶
三十七年王薨王性聦哲好學善射志畧宏逺寛仁容¶
<pb:KR2i0022_WYG_005-29a>¶
衆上事遼宋下交鄰國民賴以寧時號治平獨其佛宇¶
塔廟之盛為盛徳累太子即位少有疾哀毁疾篤薨於¶
喪次弟國原公運即位¶
　李資仁如遼告喪帝詰問二君連逝必有他故資仁¶
　對辨切直帝引見慰諭¶
宣宗思孝王¶
　諱運字繼天順宗母弟¶
二年¶
<pb:KR2i0022_WYG_005-29b>¶
　宋元豐八年　遼大康十一年¶
御宣政殿聽斷死囚停音樂進素膳¶
王妺積慶公主適王弟扶餘侯□¶
四年以崔奭守太尉判吏部事監修國史崔思齊參知¶
政事朴寅亮同知中樞院事¶
八年門下侍郎平章事栁洪卒¶
　洪武人精於春秋左氏傳及兵家秘訣每國家有虞¶
　疑寤寐精思引古决䇿多有中者時議重之¶
<pb:KR2i0022_WYG_005-30a>¶
九年參知政事崔思諒卒¶
　思諒儀表端雅沉靜寡言秉國鈞主文柄名重一時¶
十一年王薨元子昱即位王聦慧恭儉博覽經史然逰¶
幸無度多創寺塔天怒民怨災異興矣¶
　¶
　¶
　¶
　¶
<pb:KR2i0022_WYG_005-30b>¶
　¶
　¶
　¶
　¶
　¶
　¶
　¶
　朝鮮史畧卷五¶
